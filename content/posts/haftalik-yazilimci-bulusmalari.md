---
title: Haftalik yazilimci bulusmalari
description:
date: 2022-11-19 
draft: false
tags:  tr #etkinlik #aydin
---


Geçtiğimiz yıllarda Ankara'da gerçekleştirdiğimiz yazılımcı buluşmaları adını verdiğimiz haftalık buluşmaları Aydın'da tekrar yapmaya karar verdim. 

<!--more-->
![](https://pbs.twimg.com/media/Fh6zcB8X0AErVOG?format=jpg&name=medium)

Bu buluşmalarda öncelikli hedef birbirimizle tanışmak olmakla beraber aşağıdaki çıktıları bulunuyor;

- Haftalık yazılım gündemi hakkında konuşuluyor.
- Yeni yetişen yazılımcıların, yetişmiş yazılımcılarla tanışması sağlanıyor.
- Hafta boyunca yaptığımız işlerde kafamız takılan konular hakkında fikir alışverişi yapıyoruz.
- Yan projelerimiz hakkında fikir alışverişi yapılıyor.
- Konuşmalar esnasında ortaya çıkan fikirler projeleşebiliyor.

Ankara ayağında düzenli olarak 3 ay boyunca yaptığımız etkinliklerde bir çok yazılımcı birbiriyle tanıştı, bir çok fikir konuşuldu, bu etkinliklerde çalışanlar birbirlerine hem iş hem teknik konularda destek oldular.

Bu tarz etkinliklerin yararlı olduğunu düşünüyorum. Bu sebeple Aydın versiyonuna 27 Kasım pazar günü itibariyle başlıyoruz. 

![](https://pbs.twimg.com/media/Fh6zcB3WAAE2RFU?format=jpg&name=medium)

Buluşmalarda herhangi bir kıstasımız bulunmuyor, ancak aşağıdaki konulara dikkat etmek hepimiz için güzel bir ortam oluşmasını sağlayacaktır. 

- Sadece yazılım odaklıyız, dini, siyasi vb ayrıştırıcı potansiyeli bulunan konuları bu buluşmalarda konuşmuyoruz. 
- Hiç bir ayrım olmadan buluşmalar herkese açık. Hangi seviyede yazılımcı olursanız olun katılabilirsiniz. Yazılıma yeni başlamak istiyor ve keşfetmek istiyorsanız da bekleriz.
- Hiç bir şeyi kişisel almıyoruz, ikili odaklı tartışmalardan ziyade kolektif tartışmaya inanıyoruz. 
- Dil ve teknoloji partizanlığı yapmıyoruz.
- Katılımcı tartışmayı engelleyecek şekilde buluşmaları domine etmemek için çok uzun süreler aynı konu üzerinde aynı şeyleri söyleyip durmuyoruz.
- Herkes buluşmalarda kendi hesabını ödüyor ancak buluşmalara maddi kaygılardan ötürü gelmemezlik etmiyoruz. Gelin çayınızı kahvenizi için, kimseye bir şey söylemeyin, hesaptan kalan ücreti ödüyoruz.
- Buluşmalarımız en fazla 2 saat sürüyor, süre sonunda isteyenler kalıp goygoya devam edebilir. 
- Sorulan sorularla ilgili kimseyi küçük düşürücü davranışlarda bulunmuyoruz. En basit sorulara dahi yönlendirici şekilde cevap veriyoruz. 


Yukarıdaki liste dışında standart iletişim kurallarına da uyduğumuz sürece çok güzel buluşmalar ortaya çıkıyor. 

Etkinliklerin alışkanlık oluşturması için her hafta aynı yerde aynı saatte yapıyoruz.  Aydın etkinliklerimizi de Efeler Forum Aydın AVM içerisinde bulunan Chocolabs'da yapıyoruz. Hem fiyat ve ortam olarak uygun bir yer. 

Haftalık buluşmalar olduğu için her hafta onlarca kişi olmuyoruz. Kimi haftalar gelebilenler diğer haftalar gelemiyor. Niye gelmedin demiyoruz kimseye. Fakat bazı haftalarda diğer şehirlerden özel misafirlerimiz olabilir, bunların duyurusunu twitter hesabımdan paylaşacağım sadece. Takip etmenizi öneririm. 

Bazı günlerde sadece 2-3 kişi de olabiliyoruz, bu durumlarda biraz sohbet biraz iş şeklinde takılıyoruz laptoplarımızla. 

Umarım yeni insanların yeni fikirlerinin gelişmesi için güzel bir kaç ay boyunca haftalık etkinliklerimizi sürdüreceğiz. Etkinlik takvimine [abone](https://calendar.google.com/calendar/embed?src=c_d3d542cf74436b4d6be05a5bfc1c423b1eb7931cc730be8aa74877433450015e%40group.calendar.google.com&ctz=Europe%2FIstanbul) olabilirsiniz.

Her hafta Pazar günü saat 14:00'da Aydın Forum AVM içerisinde Chocolabs adlı kahvecideyiz. Geldiğinizde bahçe kısmına geçince beni görebilirsiniz, ya da girişte kasadaki kişiye sorarsanız yönlendirecektir.


Sağlıcakla kalın

