---
title: 5 lira bagis mi olur
description:
date: 2020-11-07 
draft: false
tags:  tr #kosu #bagis
---


[AdımAdım](https://adimadim.org) öncülüğünde, [Kadın Emeğini Değerlendirme Vakfı](https://www.kedv.org.tr/) adına, [Bilim Kadınları](http://bilimkadinlari.com) takımıyla beraber 8 Kasım 2020 Pazar günü yapacağımız yardım koşusu için bağış topluyoruz bazılarınızın bildiği üzere. Bu süreçte farkettiğim, toplumumuza özgü olduğunu düşündüğüm bir durum üzerine sesli düşüneceğim.
<!--more-->
Sosyal medya kanallarından hem vakıflar hem de bireyler bağış çağrıları yaptılar. Bir sürü insan da bu kampanyada haberdar oldu. Ülkemizde çeşit çeşit vakıf, çeşit çeşit sosyal sorumluluk kampanyası daima mevcut. Toplumumuz hem geçmişten gelen bir vakıfçılık kültürüne sahip, hem de toplum olarak yardımlaşmayı seviyoruz (!?).

2015 yılında yapılan bir araştırmaya göre yıllık bağış miktarı, kişi başı 228,3₺ olmasına karşın bunun yalnızca 16₺'si bir STKya bağış olarak yapılıyor. Ayrıca aynı araştırma da şu da belirtiliyor;

> Vatandaşların %52’si yaptıkları yardım miktarı çok küçük olduğu için bir kurum aracılığıyla yardım yapmayı tercih etmediklerini belirtmiştir.

Benim değinmek istediğim kısım da tam olarak bu olgu aslında. İnsanlar 5₺lik bağışın bir şey değiştireceğine çok inanmıyorlar. Ancak 5₺, 0₺'den daha büyüktür. 10 kişinin yardımı 50₺ eder ve damlaya damlaya göl olur. 

Benim aldığım bağışların arasında sadece bir iki kişi düşük miktarlı bağış yapmışlar. Fakat bireysel olarak ulaştığım yaklaşık 100 kişi olmasına karşın 6 kişiden bağış alabildim. 

Baktığım zaman ise geri kalan 94 kişinin, 5₺ vermek yerine hiç bağış yapmamayı tercih ettiklerini düşünüyorum. 

5 lira neyi değiştirir diye düşünmek yerine, 94 kişi sadece 5er lira bağış yaptıklarında 470₺'lik ek bağış toplamış olabilirdim. Bu ise azımsanacak bir rakam değil bağış olarak.

Beş lirayı küçümsemeyin, üçer beşer yaptığımız bağışlar birçok kişinin hayatlarına dokunabilir. Tek seferlik, tek kişinin yaptığı 1000₺'lık bağış yerine 20 kişininin aylık 5₺'lık bağış yapması daha fazla etki sağlar. 

Bu yazıya denk gelip okuduysan, detaylı ölçüp tartmayı bırak, bul bir vakıf ve 5₺ dahi olsa bağış yap.

2015'de yapılan araştırmayı okumak istersen şuraya; 
[Türkiye'de Bireysel Bağışçılık](https://www.tusev.org.tr/usrfiles/images/yayinlar/Turkiye%27de_Bireysel_Bagiscilik_ve_Hayirseverlik.pdf)

23 Kasım'a kadar benim kampanyam üzerinden Kadın Emeğini Değerlendirme Vakfı'na bağış yapmak isterseniz şuraya; 
[kampanya/CC65952](https://ipk.adimadim.org/kampanya/CC65952)

