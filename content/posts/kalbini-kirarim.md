---
title: Kalbini Kırarım
date: 2025-07-26
draft: false
tags:  #tr
---

Denk gelmişsinizdir, hatta bizzat siz de yapmış olabilirsiniz. Tartışma sırasında, bir noktada karşı tarafa şöyle dediğiniz olmuştur:

> Kalbini kırmak istemiyorum.

Peki burada gerçekten ne kast ediliyor? Hakikaten kalp kırmak istemiyor muyuz, yoksa bu laf başlı başına oldukça kırıcı, içinde birçok aşağılayıcı ima barındıran bir tehdit mi?

Denk geldiğim örneklerde, ve zaman zaman kendi içimde de, fark ettiğim kadarıyla bu ve benzeri sözlerle genellikle şunu ima ediyoruz:

> Seni derinden sarsacak durumlarını, acizliklerini, zayıf yönlerini biliyorum. Ve konuşmaya devam edersen bunları yüzüne vurup seni darmaduman ederim.

İlişkilerimizde, bazı noktalarda lütufta bulunduğumuzu zannederken aslında içten pazarlıklı davranabiliyoruz.

> Kimi gerçekten kırmamak için susar. Kimi ise susarken bile “istersem paramparça ederim” der gibi susar.