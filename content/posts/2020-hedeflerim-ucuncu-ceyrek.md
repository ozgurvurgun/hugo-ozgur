---
title: 2020 hedeflerim ucuncu ceyrek
description:
date: 2020-06-12 
draft: false
tags:  tr #kişisel
---


Son üç aylık süreci gecikmeli de olsa değerlendirme vakti geldi. Bu üç aylık süreçte freelance kariyerime biraz odaklanmam gerekti. Bir kaç yeni müşteriyle çalışmaya başladım. Baya yoğun bir süreç olduğu için henüz Symfony videolarının üçüncüsünü çekemedim, başladığım podcast serisine de devam edemedim. Fakat yoğunluğu atlattıktan sonra, sanırım 2-3 hafta içerisinde tekrar video, podcast, yazılı içerik üretmeye devam edebileceğim.
<!--more-->

## Kitaplar

Uyku öncesi zamanlarım baya azaldı. Hatta son 2 haftadır kimi günler 5 saatten az uyumak zorunda kaldım. Bu sebeple son 3-4 haftam kitap okumaktan çok uzak geçti. Ancak bu çeyrekte de bir kitabı tamamlayabilmiş olmaktan dolayı mutluyum. `Brian Cox & Jeff Forshaw – Neden E=mc2?` kitabını tamamladım. Favori popüler bilim kitaplığımızda yerini sağlam bir şekilde aldı. Diğer kitapların tamamlama oranlarını aşağıya ekleyeceğim.

## İçerik üretim değerlendirmesi

Bu çeyrekte 3 podcast, 2 video, 4 yazılı içerik üretmişim ancak geçen değerlendirmede hedef olarak koyduğum yazıları yazmamışım. O yazıları tamamlamadan başka yazıya başlamayacağım ve bu çeyrekte tamamlayacağım için bu listeye aynı yazıları ekliyorum.

## Sosyal Medya

Bilgisayardan sosyal medya kullanımını baya azalttım. Son 40 günde, bilgisayardan günlük 40 dakikadan daha az süreli olarak sosyal medya kullandım ki bu büyük bir ilerleme benim için. Mobil cihazlar üzerinden daha fazla kullandım tabi. Bilgisayar üzerinden sosyal medya kullanmayı tamamen sıfırladığımda zafer benimdir.

## Projeler

Freelance durumlar ağır basınca open-source projelerime bakamadım. Aynı zamanda bilimma ve deneyokulu projelerinde de sıfır ilerleme var. Ne yapak? Taş mı yiyek? Durumu toparladıktan sonra devam edeceğim projeler olarak aşağıdaki listede yerini alıyorlar.

## Etkinlikler

Bu çeyrekte sadece Enis'le beraber bir canlı yayın yaptık. Onun dışında etkinlik namına bir ilerleme yok. GDGCloud Ankara için de vakit ayıramadım bu çeyrekte. 

## Kitap Hedefi

- Isaac Asimov – The Complete Robot (%10)
- Philip Kotler – Pazarlama 4.0 (%35)
- Hitchcock & Truffaut (%73) 

## Yazı Hedefi

- Ermeni Kardeşlerim - Gölgedeki çocuklar
- Fully Featured Symfony Blog in Minutes (%80)
- Monads in Haskell

## Proje hedefleri

- Bilimma frontend
- [Spotifyctl](https://github.com/delirehberi/spotifyctl)
- Webfinger impl.
- ActivityPub impl.
 
