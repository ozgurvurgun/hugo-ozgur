---
title: Kensington expert mouse trackball mouse
description:
date: 2021-03-19 
draft: false
tags:  
---


> başlıkta türkçe kelime olmaması ne acı.

Yaklaşık 2 hafta kadar önce bir mouse aldım. Bununla ilgili deneyimlerimi paylaşacağım.
<!--more-->
![kensington mouse](https://media.accobrands.com/media/560-560/264684.jpg?width=680px&height=449px)

### Sorun neydi?

Çalışma masam daima dağınık oluyor, hiç tertipli bir masam olamadı, gerek de duymadım. Haliyle bu masada mouse kullanmak fazlasıyla sıkıntılı oluyor, hareket alanı kısıtlı. Tertipli olmayı seçmek bir alternatif olmadığından trackball denen toplu farelerden bakınmaya başladım. Çalışma şekli şöyle, normal fareler yüzeyde hareket ettirdikçe altındaki lazerle ile hareketi algılıyor, ancak bu trackball olayında fare hareketini, fare üzerinde (yukarıdaki resimdeki gibi) topları yuvarlayarak sağlıyorsunuz. Eğlenceli.

### Nereden aldım?

Amazon.com.tr üzerinden aldım. Amazon Germany mağazası üzerinden geldi, fiyatı ortalama üstünde. Gümrükte takılmadı, DHL ile geldi. Gecikmesiz, tahmini süre içinde elime ulaştı. 

### İlk deneyim

İlk tepkim boyutuna oldu. Üzerindeki top bilardo topundan 3-4 mm daha küçük. Üzerinde 4 tuş, 1 top, 1 de kaydırma işine yarayacak mekanik çevirme halkası var. Bilek pediyle geliyor. Zaten elinizi yerleştirdiğinizde bileğiniz tam pede oturuyor. Bu beni biraz rahatsız etti ama şöyle bir durum var;

Normal mouse kullanırken bileğimi masaya bastırdığımı hissetmiyorum çünkü fazla alışmışım o sert zemine anca elimi çevirip bakınca bileğimdeki kızarıklığı görüyordum ve serçe parmaklarımda karıncalanmalar başlamıştı ki kimi rivayetlere göre bu karpal tünel sendromu habercisi. Annem bu rahatsızlıktan dolayı ameliyat geçirdi ve ameliyat basit olsa da sonrasın da ve hala daha bilekleri sert bir tutma işleminde ağrı yapıyor. Yani bu riski mümkün mertebe ortadan kaldırma konusunda bu farenin hem sabit olması hem pediyle gelmesi hem de yüksekliği ergonomi açısından bana uygun görünüyor şu anda. 

### Alışma süreci

Alışma gibi bir süreç olmadı. Direk kullanıma başladım. Sadece hala scroll işlemini çevirerek yapma kısmını tam sindiremedim. Bir müddet sonra alışırım sanırım.

### Malzeme

Sağlam malzemeden yapılmış, plastik tabi ki. Tek sıkıntısı sanırım bilek pedinin takılacağı kısım çok ince, dikkatsizlik durumunda çok çabuk kırılabilir. 

### Özelleştirme

Farenin mac ve windows için kendi özelleştirme uygulaması var, linux için normal fare tuşlarını mapler gibi halledilebiliyor. Dökümanları umuma açık mevcut. 

Fakat ben özelleştirmedim, ön tanımlı hali şöyle;

  - sol üst | orta tuş
  - sağ üst | geri tuşu
  - sol alt | sol tuş
  - sağ alt | sağ tuş

Ben şimdilik bu tuş ayarlarıyla mutluyum. 

### Kediler

Evet, çalışma alanımızın kedileri bol tüy dökmeleri sebebiyle normal farelerin altına kaçabilen tüyler fareyi sapıttırabiliyordu, bu mouse'da ile scroll'u sapıttırıyor eğer topun altına tüy girerse scroll ve mouse hareketleri karışabiliyor. Bir de statik yüklü faredeki top, bu da haliyle daha çok tüy üzerine çekmesine neden olabiliyor. 

--

Bu versiyon kablosuz versiyon. Hem içerisinden çıkan dongle ile hem de bluetooth ile bağlantı özelliği var. Bir diğer modeli (mavisi) kablolu versiyonu.

En güzel bulduğum olay şu oldu, artık mouse hareket ettirme derdim olmadığı için koltukta dik oturup top çevirerek fareyi kullanabiliyorum. Bu belim için de artı bir fayda sağlayacaktır diye düşünüyorum. 

En boktan tarafı, tuşlara yanlışlıkla tıklamak çok kolay. Bu yazıyı yazarken bile kazara geri tuşuna tıklayıp sayfadan çıktım, ancak zamanla geçer sanırım galiba. 





#tr #inceleme #yorum
